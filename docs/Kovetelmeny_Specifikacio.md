# Követelmény Specifikáció

## Előszó

- A mai 21. század elején, főleg a korona vírusnak köszönhetően, a webshopok, és az egyéb online platformok szerepe jelentősen megnőtt. Mivel az emberek csak korlátozott mennyiségben és időben tudnak otthonukból kimozdulni, ezért létfontosságú biztosítani egy alternatívát a mindennapi vásárláshoz. Célunk egy ilyen modern webáruházat megvalósítani, ami kellően kielégíti a vásárlói igényeket minden kategóriában. Az oldalon bejelentkezés nélkül történhet meg termékvásárlás, viszont a regisztrációnak több előnye is van, többek között levásárolható GenPontok(TM) biztosítása minden vásárlás után, vásárolt termékek megjelenítése, vagy akár hozzászólások hagyása a termékek alatt. A projektet főleg JavaScript nyelven tervezzük megírni, mellette HTML és CSS-el kiegészítve a frontend részét.
----------------------------------

## Jogszabály

- A Polgári Törvénykönyvről szóló 2013. évi V. törvény (Ptk.);
- Az elektronikus kereskedelmi szolgáltatások, valamint az információs társadalommal összefüggő szolgáltatások egyes kérdéseiről szóló 2001. évi CVIII. törvény (Ektv.);
- A fogyasztóvédelemről szóló 1997. évi CLV. törvény (Fgytv.);
- A fogyasztó és a vállalkozás közötti szerződések részletes szabályairól szóló 45/2014. (II. 26.) Korm. rendelet;
- A fogyasztókkal szembeni tisztességtelen kereskedelmi gyakorlat tilalmáról szóló 2008. évi XLVII. törvény (Fttv.)
- Az egyes tartós fogyasztási cikkekre vonatkozó kötelező jótállásról szóló 151/2003. (IX. 22.) Korm. rendelet
- A termékek eladási ára és egységára, továbbá a szolgáltatások díja feltüntetésének részletes szabályairól szóló 4/2009. (I. 30.) NFGM–SZMM együttes rendelet.
- A fogyasztói jogviták online rendezéséről, valamint a 2006/2004/EK rendelet és a 2009/22/EK irányelv módosításáról szóló 524/2013/EU rendelet
A jogszabályok elérhetőek a www.njt.hu oldalon.